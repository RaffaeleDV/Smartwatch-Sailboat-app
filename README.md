Lo sviluppo e la diffusione dei dispositivi wearable rappresenta un’opportunità per migliorare
molti settori, tra cui la navigazione marittima. Questa tesi mira a sfruttare questi dispositivi, nello
specifico quei dispositivi indicati come smartwatch, sviluppando un’applicazione su Android
Wear OS che mette a disposizione degli utenti una collezione di funzionalità per facilitare la
navigazione a vela.
L’applicazione permette di aver accesso alle seguenti funzionalità: la visualizzazione dei dati
fondamentali necessari alla navigazione come velocità del vento, velocità massima dell’ultima
raffica di vento, l’orientamento dell’imbarcazione; la gestione dell’ancora dell’imbarcazione e
la distanza di sicurezza dalla stessa; la visualizzazione dell’imbarcazione tramite una mappa e
la sua navigazione; la scelta di una rotta e i dati necessari alla navigazione nella sua direzione;
la registrazione dei dati provenienti dai sensori della barca necessari alla creazione del grafico
polare; la visualizzazione di vari grafici polari legati all’imbarcazione in base alla vela adottata;
una gestione trasparente delle connessioni sfruttando la connessione locale mentre si è sull’imbarcazione
o remota in caso di utilizzi dell’app lontano da essa; una serie di configurazioni
dell’applicazione necessario all’utilizzo su diverse imbarcazioni.
Offre un facile accesso a informazioni e funzioni direttamente al polso dell’utente, l’applicazione
si propone di migliorare la fruibilità e la sicurezza della navigazione. Il progetto si integra
con successo con un backend esistente, garantendo una sincronizzazione dei dati ininterrotta e
in tempo reale.
L’applicazione è stata sviluppata con successo riuscendo a implementare tutte le funzionalità
prefissate, il testing è stato effettuato su una serie di smartwatch in commercio ed è stato testato
il corretto interfacciamento al backend già esistente.
